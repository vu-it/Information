Backup van de Mac werkplek
============================

Hoewel moderne data opslag heel goed is, is opslag van bestanden op je Mac niet betrouwbaar: door een technisch probleem of beschadiging van de computer kun je bestanden kwijtraken. Ook bij diefstal van je apparaat ben je de lokale data kwijt. Om er voor te zorgen dat je geen data kwijtraakt adviseren we om regelmatig -het liefst automatisch- backups te maken. Dit document beschrijft de mogelijkheden die er op dit moment zijn.


### Timemachine

macOS heeft een ingebouwde backup voorziening genaamd "Timemachine". Met Timemachine kun je automatisch backups maken van je bestanden op een externe opslag. De externe opslag kan een externe harde schijf zijn of een netwerk schijf.

Voordelen van Timemachine:

* Ingebouwd in macOS
* Backup is doorzoekbaar
* Terughalen van bestanden is eenvoudig

Nadelen van Timemachine:

* De VU biedt geen voorziening aan voor netwerk backups
* Externe schijf moet elke keer aangekoppeld worden om de backup te laten plaatsvinden

### Cloud Backup

Er zijn een aantal aanbieders van Cloud Backup voorzieningen die goed werken met macOS, bijvoorbeeld: CrashPlan Pro, Archiware Backup2go. De VU biedt helaas (nog) geen Cloud Backup voorziening aan.

Voordelen van Cloud Backup:

* De bestanden worden automatisch veiliggesteld als er netwerk verbinding is.
* Bestanden zijn zelf terug te halen als er netwerk verbinding is.

Nadelen van Cloud Backup:

* De VU biedt geen voorziening aan voor cloud backups
* De bestanden staan bij een derde partij, en kunnen mogelijk opgevraagd worden door één of andere instantie

Referenties
-----------

* Timemachine: https://support.apple.com/nl-nl/HT201250
* Crashplan Pro: https://www.crashplan.com/en-us/
